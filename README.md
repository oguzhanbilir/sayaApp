# sayaApp
sayaApp

Bu uygulama İzmir Özel Çakabey Ortaokulu 7. sınıf öğrencileri Defne AKÇAM ve Ece YANIK tarafından Bilişim Teknolojileri ve Yazılım Öğretmeni Oğuzhan BİLİR danışmanlığında
TÜBİTAK 2204-B Ortaokul Öğrencileri Araştırma Projeleri Yarışması için tasarlanıp, kodlanmıştır.

PROJE ALANI: YAZILIM
TEMATİK ALAN: SAĞLIKLI BESLENME
PROJE ADI: ÇOCUK VE ADÖLESAN OBEZİTESİNDE BESLENME VE YAŞAM
TARZI DESTEĞİ OLARAK MOBİL UYGULAMA GELİŞTİRİLMESİ
ÖZET
Toplumu etkileyen önemli sağlık sorunlarından biri olan obezite, vücuttaki yağ kütlesinin aşırı
artması sonucunda vücut ağırlığının istenilenden yüksek seviyeye çıkmasıdır. Yediklerimizle
aldığımız enerjinin fazlası vücutta yağ olarak depolanarak obezite oluşumuna etki eder. Dünya
ülkelerinde hızla yayılan, kalıtsal olan obezitenin risk faktörleri, fiziksel aktivitede azalma,
beslenme alışkanlıkları, yaş, cinsiyet, eğitim düzeyi, evlilik, doğum sayısı ve genetik yapıdır.
Projemizde adölesanlar için sağlıklı yaşam uygulaması geliştirilmesi amaçlanmıştır. Bu
dönemdeki önleyici programların yetişkinlikteki alışkanlıkları şekillendirdiği bilindiğinden,
bunların ergenlik döneminde karşılaşılan sigara, alkol tüketimi, obezite, diyet gibi risk
faktörlerine sahip olan yetişkin bireylere dönüşme olasılığının azaltılması hedeflenmektedir.
Sağlıklı yaşama adaptasyon ve bunun sürekliliğini hedeflediğimiz uygulamamızın “Android”
işletim sistemine sahip mobil cihazlarda çalışması planlanmıştır. Hedef yaş grubumuz 10-17
yaş grubudur. Sınırlılığı “IOS” işletim sistemine sahip mobil cihazlarda kullanılamayacak
olmasıdır. Uygulama hazırlanırken arayüz tasarımı ve kodlama bölümü için “App Inventor 2”
kullanılmıştır. Uygulamanın kullanıcı dostu olması planlanan birinci versiyonunun
tamamlanmasının ardından hedef kitleye test kullanımına sunulmuş ve toplanan veriler
eşliğinde hatalar düzeltilmiş ve kullanıcıların öneri ve beklentilerine göre final sürümü
yayınlanmıştır. Uygulamanın kullanımını kolaylaştırmak ve kullanıcıların uygulama içerisinde
kaybolmadan gezinmeleri sağlamak için, bir uygulama dokümantasyonu yayınlanmıştır.
Uygulamaya kaydolan kullanıcılarla ilgili özel olmayan bazı veriler anket aracılığı ile toplanmış
ve yapılacak görevler seçilirken uygulamanın kullanıcıya göre kişiselleştirilmesi sağlanmıştır.
Uygulama içerisinde puan, lig ve ödül sistemi bulunmakta, günlük olarak verilen görevlere ve
devamlığına göre puan kazanması sağlanmaktadır. Böylece uygulama kullanılırken sıkıcı
olmayan bir arayüz planlanmıştır. Projemizde sadece obeziteye sahip bireylerin obeziteden
kurtulması için değil, tüm insanların obeziteden korunmasına ve yaşam kalitesinin
arttırılmasına yönelik çalışmalar yapılması hedeflenmektedir.

Anahtar kelimeler: Çocuk ve fiziksel aktivite, mobil uygulama, adolesan obezitesi, sağlıklı
yaşam, beslenme.

TEŞEKKÜR
Projemize desteğini esirgemeyen okulumuz proje koordinatörlerinden Sayın Dr. Hale Melis
Soylu’ya, Sayın Viki Kalderon’a ve Sayın Dr. Volkan Yasakçı’ya, Çocuk Endokrinolojisi ve
Diyabet Uzmanı Prof. Dr. Şükran Darcan ve Göğüs Cerrahı Doç. Dr. İlker Akçam’a çok
teşekkür ederiz.
